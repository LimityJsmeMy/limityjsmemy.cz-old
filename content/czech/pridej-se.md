---
title: "Přidej se k nám!"
---

**Buď limitem fosilního průmyslu!**

Jsme horizontální, otevřenou organizací. To znamená, že nemáme šéfy ani manažery -- všechna rozhodnutí děláme společně, přidat se může každý a každá -- od kuchaře až po fotografky -- může nějak přispět. Přibližně jednou za dva měsíce pořádáme pravidelná pléna, kde rozhodujeme o nejpodstatnějších věcech týkajícíh se hnutí. Nejlépe se však zapojíš do jedné z našich pracovních skupin, které jsou specificky zaměřené na různé sféry naší činnosti.

## Zapoj se do pracovních skupin

Dlouhodobě máme pracovní skupiny:

### Budování hnutí

Cílem skupiny budování hnutí je získávat podporu různých částí společnosti pro naší činnost. Ať už se jedná specificky o mobilizaci na Klimakempy, do našich řad či jinou akci. V této skupině se můžeš naučit organizovat přednášky či promítání,vyzkoušet si jaké to je mluvit před lidmi či vymýšlet kreativní možnosti mobilizace.

#### Typické úkoly v mobilizaci:

Uspořádej přednášku, pomoc roznést letáky a plakáty, promysli vlastní kešku na mobilizaci geocaching

### Komunikace

Komunikační skupina spravuje všechny online a psané výstupy hnutí Limity jsme my. Patří mezi to správa sociálních sítí a webu, vymýšlení komunikačních strategií celého hnutí i jednotlivých akcí, správa webu, vytváření grafik, letáků, plakátů, textů, posílání newsletteru, fundraisingové kampaně, veřejné výzvy, práce s novináři, psaní tiskových zpráv, tiskové konference. Na Klimakemp připravuje kempovou brožuru, mediální strategii či tiskové konference pro novináře. V této skupině se můžeš naučit psát úderné texty, vytvářet grafiky, spravovat sociální sítě či zlepšit své schopnosti komunikace s novináři.

#### Typické úkoly v komunikaci:

Dva týdny se starej o Facebook/Twitter/Instagram, připrav grafiku pro plakát na Klimakemp, napiš tiskovou zprávu, napiš newsletter, vymysli fundraisingovou kampaň (v součinnosti se skupinou finance)

### Právo

Právní skupina se stará o veškeré věci týkající se zákonů a právních aspektů fungování hnutí. Vypracovávají například právní analýzy, pořádají školení před akcemi, poskytují právní pomoc při akcích, právní rady a pomoc po akci. Rovněž zprostředkovává komunikaci s policií. V této skupině nepotřebuješ právní vzdělání, spousta rolí zde je koordinační. Naučíš se zde, jak fungují zákony a zlepšíš své schopnosti vyjednávat s právníky či policisty.

#### Typické úkoly v právu:

Odpovídej na dotazy v právním mailu, komunikuj s našim advokátem, uspořádej právní workshop

### Finance

Finanční skupina se snaží sehnat peníze na aktivity hnutí, starat se o jejich evidenci (tvorba rozpočtů, účetnictví, pokladnu, finanční toky obecně), komunikovat s dárkyněmi a dárci (osobami i institucemi) a podporovat kulturu zodpovědného zacházení s penězi v hnutí. V této skupině se můžeš naučit zacházet s penězi, stavět rozpočet hnutí či psát granty.

#### Typické úkoly ve financích:

Napiš grant pro nadaci \...., vymysli fundraisingovou kampaň, eviduj složenky a faktury za věci proplacené z účtu hnutí

### Logistika

Logistická skupina obstarává veškeré materiály a bezpečný chod Klimakempu. Vzniká v období před kempem a postupně se její součástí stane většina členek hnutí. Logistická skupin zajišťuje vodu na kemp, elektřinu, záchody, sprchy, stany, zázemí, osvětlení. V této skupině se můžeš naučit spoustu praktických dovedností, které využiješ i v běžném životě.

#### Typické úkoly ve financích:

Vymysli řešení vody na místě Klimakempu, koordinuj shánění stanů na Klimakemp, vymysli plánek rozmístění stanů na Klimakempu

### Pohodinda

Cílem skupiny pohodinda je dohlížet na mentální a fyzický stav členů a členek hnutí. Boj z klimatickou spravedlnost je dlouhý a proto skupina pohodinda vymýšlí způsoby, jak náš aktivismus udělat co nejudržitelnější. Pořádá pravidelné multivize, na kterých se bavíme o věcech, které nás v hnutí trápí. Pomáhá lidem, kteří se z nějakého důvodu necítí dobře a vymýšlí strategie, jak měnit svět a u toho se zároveň bavit. V této skupině se toho hodně dozvíš o technikách, jak udělat aktivismus co nejvíce udržitelný a příjemný.

#### Typické úkoly v pohodindě:

Uspořádej multivizi, vymysli energizer na plénum, uspořádej výlet pro lidi z hnutí

### Bezpečí

Skupina bezpečí se stará o to, abychom v rámci hnutí byli ochránění před negativními vlivy z prostředí mimo naší skupinu. Pomáhá nastavovat bezpečnostní pravidla, pořádá pravidelná školení bezpečnosti na internetu (takzvané kryptopárty) a na Klimakempu zajišťuje bezpečí všech účastnic a účastníků. V této skupině si můžeš zlepšit své schopnosti měnit svět a zároveň při tom nebýt zastaven vnější silou (někdy se jim taky říká modrý tým ;) )

#### Typické úkoly v bezpečí:

Uspořádej kryptopárty, vymysli pravidla bezpečného chování na komunikačních kanálech hnutí

### Strategie

Strategická skupinka má za úkol sledovat kauzy týkající se uhlí a připravovat podklady pro strategická rozhodnutí pléna. Sleduje živé kauzy, do kterých se můžeme zapojit a komunikuje s našimi spojenci. V této skupině se můžeš dozvědět hodně o situaci s uhlím v České republice a můžeš si vyzkoušet strategické přemýšlení v rámci hnutí.

#### Typické úkoly ve strategii:

Zúčastni se callu koalice proti prodeji elektrárny Počerady a sepiš zápis, sleduj vývoj ohledně kauzy výjimky z limitů znečištění pro elektrárnu Chvaletice

### Zapojování nových

Našim cílem je, aby hnutí za klimatickou spravedlnost v České republice rostlo. Je proto podstatné umět zapojit nové lidi do činnosti hnutí. Skupina zapojování nových lidí se proto stará o lidi, kteří se chtějí k hnutí přidat. Poskytuje jim veškeré informace, pomáhá pro ně vytvářet přátelské prostředí na plénu, propojuje je s pracovními skupinami.

#### Typické úkoly v zapojování nových:

Uspořádej přednášku na začátku pléna o tom jak funguje hnutí a jak se chovat na plénu, odpovídej na maily lidí, kteří se chtějí do hnutí přidat

## Přijeď na plénum

Plénum se koná přibližně jednou za měsíc a půl na různých místech České republiky. Podívej se na náš Facebook a přijeď tam, kde se lénum bude konat nejdříve. Jestli nemáš Facebook, přihlaš se na našem webu k odběru newsletteru.

## Založ místní skupinu

V Brně a v Praze jsou pravidelné schůzky místních skupin. Více informací o jejich konání najdeš na Facebooku. Místní skupinu můžeš založit kdekoli. Hodně členů a členek máme také v severních Čechách, v Ostravě, Olomouci, Jihlavě a v dalších městech. Můžeme tě s nimi spojit, nebo ti poradit, jak něco podniknout tam, kde dosud s nikým nespolupracujeme.

## Buď online

Sleduj nás na Facebooku, Instagramu i Twitteru a sdílej naše příspěvky. Nezapomeň se přidat na Facebooku do skupiny Protizměnám klimatu, za klimatickou spravedlnost!Neunikne ti tam žádná novinka nebo důležitá akce. V obraze tě udrží také náš newsletter, k jeho odběru se přihlaš na webu.

## Organizuj

Ukaž ostatním, jak je téma změn klimatu důležité. Uspořádej přednášku, promítání nebo třeba diskuzi. Chceš pomoct hnutí Limity jsme my? Budeme rádi, když tvoje akce bude benefiční.

## Zařiď si trvalý příkaz a přispívej nám

Klimakemp i další činnost hnutí stojí hodně peněz. Posílej nám aspoň stovku měsíčně a pomoz nám v boji proti změnám klimatu. Trvalý příkaz si můžeš v mžiku nastavit na našem darujme.cz. (odkaz: https://www.darujme.cz/projekt/1200122)

## První krok

Chceš se přidat? Neváhej vyplnit formulář a napiš nám.
